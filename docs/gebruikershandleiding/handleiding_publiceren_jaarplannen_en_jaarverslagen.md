
# Handleiding Jaarplannen en Jaarverslagen Publiceren

## Publicatieplatform open.minvws.nl

---

## Inhoudsopgave

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Convenant gegevens](#2-uploadstraat-stap-2-beschikking-gegevens)  
[3. Uploadstraat stap 3: Convenant publiceren](#3-uploadstraat-stap-3-beschikking-publiceren)  
[4. Wijzigen van publicatie](#4-wijzigen-na-publicatie)  

---

## Inleiding

In deze handleiding vind je alle informatie die je nodig hebt om een jaarplan/jaarverslag succesvol te publiceren. Het is
belangrijk dat je al een account hebt met de rechten ‘publicatie-beheer’ in het uploadportaal, zodat je een publicatie kunt
doen op open.minvws.nl.

Als je inlogt in het uploadportaal kom je terecht in het overzicht 'Alle publicaties'. Om een nieuwe
publicatie aan te maken, klik je rechtsboven op de knop ‘Nieuwe publicatie’ en selecteer je ‘Jaarplan en Jaarverslag’.
Het proces van het aanmaken van een nieuwe publicatie bestaat uit drie stappen:

1. Eerst voer je de basisgegevens in
2. Vervolgens voeg je de specifieke informatie over het jaarplan/jaarverslag toe en upload je het jaarplan/jaarverslag
3. Ten slotte stel je de publicatiedatum in.

Een publicatie zoals een jaarplan/jaarverslag kan drie statussen hebben: concept, publicatie gepland en openbaar. Afhankelijk
van de status kun je de publicatie nog verwijderen of aanpassen.

## 1. Uploadstraat stap 1: Basisgegevens

<img src=images/jaarplan_jaarverslag_1.png  alt="Afbeelding toont de eerste stap van de uploadstraat van de balie waar alle basisgegeven van de publicatie worden ingevuld"/>

**Omschrijving**
In de omschrijving van het jaarplan of jaarverslag gebruik je geen onnodige voorzetsels, lidwoorden of vanzelfsprekende inhoudelijke
woorden zoals 'jaarplan', ‘jaarverslag’ en 'aangaande'. De omschrijving staat bovenaan de pagina en fungeert als titel van
de publicatie.

Jaar waarover het jaarplan -/verslag gaat
Hier vul je het jaar in dat wordt gehanteerd in het document. Dit veld is vereist om in te vullen.

**Verantwoordelijk bestuursorgaan**
Kies uit het dropdown-menu het bestuursorgaan dat verantwoordelijk is voor deze publicatie. Is er slechts één keuze, dan is
deze optie voor je geselecteerd.

Het is alleen mogelijk om namens een bestuursorgaan te publiceren dat aan je organisatie is gekoppeld. Een bestuursorgaan kan
aan meerdere organisaties gekoppeld worden. Dit veld is vereist om in te vullen.

**Onderwerp**
Hier selecteer je een onderwerp uit een lijst van onderwerpen die van toepassing zijn op deze publicatie. De onderwerpen worden
aangemaakt door de organisatiebeheerder van je organisatie.

**Interne referentie**
De interne referentie is een vrij invulbaar veld dat niet wordt gepubliceerd. Je kan dit veld bijvoorbeeld gebruiken ter verwijzing
naar de vindplaats van de oorspronkelijke brondocumentatie.

**Referentienummer**
Upload hier het hoofddocument van het jaarplan/jaarverslag. Dit veld is verplicht om verder te gaan. Let op: je kunt slechts één
document uploaden. Dit veld is vereist om in te vullen.

**Prefix**
Kies uit het dropdown-menu een prefix. Is er slechts één keuze, dan is deze optie voor je geselecteerd. De combinatie van prefix
en referentienummer moet uniek zijn binnen de organisatie. Let op: het is niet mogelijk om de prefix te wijzigen, nadat je deze
hebt opgeslagen.

---

## 2. Uploadstraat stap 2: Beschikking gegevens

<img src=images/jaarplan_jaarverslag_2.png  alt="Afbeelding toont de tweede stap van de uploadstraat waar plek is voor een toelichting en het uploaden van het hoofddocument en bijlage"/>

**Toelichting op de Jaarplan en jaarverslag**  
Hier geef je een beknopte beschrijving van de inhoud van het jaarplan/jaarverslag. Deze toelichting verschijnt bovenaan op de
websit een biedt een overzichtelijke introductie van de belangrijkste punten. Zorg ervoor dat de beschrijving helder en informatief
is, zodat lezers snel begrijpen waar het jaarplan/jaarverslag over gaat. Dit veld is vereist om in te vullen.

<img src=images/jaarplan_jaarverslag_3.png  alt="De afbeelding toont de uploadwizard voor het jaarplan of jaarverslag"/>

**Het Jaarplan/jaarverslag**
Upload hier het hoofddocument van het jaarplan/jaarverslag. Dit veld is verplicht om verder te gaan. Let op: je kunt slechts
één document uploaden.

**Bestand**
Hier upload je maximaal één  bestand van het type Excel, PDF, Powerpoint, of Word.

**Referentienummer bestand**  
Dit is een invulveld dat optioneel is om te vullen. Bijvoorbeeld een verwijzing naar de interne vindplaats of verantwoordelijke
van het document. Wordt niet getoond op de website.

**Soort document**  
In dit dropdown menu kies je Jaarplan of Jaarverslag voor de desbetreffende publicatie.

**Taal van het document**  
Keuze uit Nederlands (standaard ingevuld) of Engels

**Formele datum**  
De datum die wordt gehanteerd in het jaarplan/jaarverslag

**Weigeringsgronden**  
Wanneer gegevens in het document gelakt zijn, zijn hiervoor weigeringsgronden gebruikt uit de Wet open overheid. Kies indien
van toepassing welke weigeringsgronden gebruikt zijn. Dit is een standaardlijst met weigeringsgronden waar je uit kan kiezen.

## Bijlage

Wanneer er aanvullende informatie beschikbaar is gerelateerd aan het jaarplan/jaarverslag of wanneer er bij het jaarplan/jaarverslag
aanvullende informatie beschikbaar is die niet in het 'hoofddocument' voorkomt, is het mogelijk om een bijlage toe te voegen.

<img src=images/jaarplan_jaarverslag_4.png  alt="Afbeelding toont de uploadwizard voor de bijlage"/>

**Bestand**  
Hier upload je maximaal 1 bestand van het type excel, pdf, powerpoint, of word.

**Bestandsnaam**  
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op
de website. Vul geen namen of andere persoonlijke gegevens in.

**Referentienummer bestand**  
Dit is een vrij invulveld. Bijvoorbeeld een verwijzing naar de interne vindplaats of verantwoordelijke van het document.
Wordt niet getoond op de website.

**Soort document**  
Je geeft hier aan wat voor soort document dat de bijlage is. Dit is een standaard lijst met documentsoorten waar je uit kan kiezen.

**Taal van het document**  
Keuze uit Nederlands (standaard ingevuld) of Engels

**Formele datum**  
De datum die wordt gehanteerd in het jaarplan/jaarverslag.

**Weigeringsgronden**  
De weigeringsgrond(en) die is/zijn gebruikt in het document om gegevens te lakken afkomstig uit de Wet Open Overheid. Dit is
een standaardlijst met weigeringsgronden waar je uit kan kiezen.

---

## 3. Uploadstraat stap 3: Beschikking publiceren

<img src=images/jaarplan_jaarverslag_5.png  alt="Afbeelding toont de laatste stap van de uploadstraat waar de datum van publicatie wordt ingesteld"/>

**Datum van publicatie**  
In deze stap heb je de mogelijkheid om te bepalen vanaf welk moment de publicatie openbaar en vindbaar is op open.minvws.nl.
Je kan ervoor kiezen om het jaarplan/jaarverslag onmiddellijk te publiceren. De publicatie krijgt dan de status 'Openbaar'.
Het is ook mogelijk om de publicatie in te plannen op een moment in de toekomst. Het jaarplan/jaarverslag krijgt de status
'Publicatie gepland' in het uploadportaal en wordt op het gekozen moment 'Openbaar'.

---

## 4. Wijzigen na publicatie

Om een jaarplan/jaarverslag te wijzigen ga je naar het overzicht ‘Alle publicaties’ en klik je op de desbetreffende publicatie.
Vanuit het overzicht van de publicatie is het mogelijk om de informatie te bewerken.

<img src=images/jaarplan_jaarverslag_6.png  alt="Afbeelding toont het overzicht van de publicatie"/>

**Wijzigen voor de publicatie**  
Wanneer de publicatie is opgeslagen en nog niet de status ‘openbaar’ heeft, is het nog mogelijk om alles aan te passen of om
het hoofdbestand te verwijderen. Daarnaast kan je een jaarplan/jaarverslag verwijderen wanneer deze nog het label ‘concept’ heeft
door naar beneden te scrollen en onder het kopje ‘gevarenzone’ op ‘jaarplan of jaarverslag verwijderen’ te klikken.

**Wijzigen na de publicatie**  
Zodra het jaarplan/jaarverslag openbaar is gemaakt blijft het mogelijk om indien nodig wijzigingen aan te brengen, het is dan
niet meer mogelijk het jaarplan/jaarverslag te verwijderen. Wel is het mogelijk om het document te vervangen door een nieuwe
versie van het document. Als je na de publicatie aanpassingen doet aan het jaarplan/jaarverslag wordt deze geregistreerd in
de geschiedenis van de publicatie. Deze geschiedenis is openbaar terug te vinden op de pagina van het jaarplan/jaarverslag.
