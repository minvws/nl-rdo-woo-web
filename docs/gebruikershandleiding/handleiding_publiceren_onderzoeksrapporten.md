# Handleiding Onderzoeksrapporten Publiceren

## Publicatieplatform open.minvws.nl

---

## Inhoudsopgave

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Onderzoeksrapport gegevens toevoegen](#2-uploadstraat-stap-2-onderzoeksrapport-gegevens)  
[3. Uploadstraat stap 3: Onderzoeksrapport publiceren](#3-uploadstraat-stap-3-onderzoeksrapport-publiceren)  
[4. Wijzigen na publicatie](#4-wijzigen-van-publicatie)  

---

## Inleiding

In deze handleiding vind je alle informatie die je nodig hebt om een onderzoeksrapport succesvol te publiceren. Het is belangrijk
dat je al een account hebt met de rechten ‘publicatie-beheer’ in het uploadportaal, zodat je een publicatie kunt doen op het publicatieplatform

Als je inlogt in het uploadportaal kom je terecht in het overzicht 'Alle publicaties'. Om een nieuwe
publicatie aan te maken, klik je rechtsboven op de knop ‘Nieuwe publicatie’ en selecteer je ‘Onderzoeksrapport’. Het proces
van het aanmaken van een nieuwe publicatie bestaat uit drie stappen:

1. Eerst voer je de basisgegevens in;
2. Vervolgens voeg je de specifieke informatie over het onderzoeksrapport toe en upload je het onderzoeksrapport;
3. Ten slotte stel je de publicatiedatum in.

Een publicatie zoals een onderzoeksrapport kan drie statussen hebben: Concept, Publicatie gepland en Openbaar. Afhankelijk
van de status kun je de publicatie nog verwijderen of aanpassen.

---

## 1. Uploadstraat stap 1: Basisgegevens

<img src=images/onderzoeksrapport_1.png  alt="Afbeelding toont de eerste stap van de uploadstraat van de balie waar alle basisgegevens van de publicatie worden ingevuld"/>

**Omschrijving**  
In de omschrijving van het onderzoeksrapport gebruik je geen onnodige voorzetsels, lidwoorden of vanzelfsprekende inhoudelijke
woorden zoals 'onderzoeksrapport' en 'aangaande'. Deze omschrijving wordt als titel op de website getoond. Dit veld is verplicht
om in te vullen.

**Datum van het onderzoeksrapport**  
Gebruik hier de datum dat in het onderzoeksrapport wordt gebruikt. Het invullen van dit veld is verplicht.

**Verantwoordelijk bestuursorgaan**  
Kies uit het dropdown-menu het bestuursorgaan dat verantwoordelijk is voor deze publicatie. Is er slechts één keuze, dan is
deze optie voor je geselecteerd. Het is alleen mogelijk om namens een bestuursorgaan te publiceren dat aan je organisatie is
gekoppeld. Een bestuursorgaan kan aan meerdere organisaties gekoppeld worden. Dit veld is verplicht om in te vullen.

**Onderwerp**  
Hier selecteer je een onderwerp uit een lijst van onderwerpen die van toepassing zijn op deze publicatie. De onderwerpen worden
aangemaakt door de organisatiebeheerder van je organisatie.

**Interne referentie**  
De interne referentie is een vrij invulbaar veld dat niet wordt gepubliceerd. Je kan dit veld bijvoorbeeld gebruiken ter verwijzing
naar de vindplaats van de oorspronkelijke brondocumentatie.

**Referentienummer**  
Voer hier het referentienummer in, dat samen met de prefix een unieke identificatie binnen de organisatie moet vormen. Dit nummer
is cruciaal voor de indexering van de publicatie. Let op: na het opslaan van deze stap kun je het referentienummer niet meer aanpassen,
dus voer het zorgvuldig in. Dit veld is verplicht om in te vullen.

**Prefix**  
Kies uit het dropdown-menu een prefix. Is er slechts één keuze, dan is deze optie voor je geselecteerd. De combinatie van prefix
en referentienummer moet uniek zijn binnen de organisatie. Let op: het is niet mogelijk om de prefix te wijzigen, nadat je deze
hebt opgeslagen.

---

## 2. Uploadstraat stap 2: Onderzoeksrapport gegevens

<img src=images/onderzoeksrapport_2.png  alt="Afbeelding toont de tweede stap van de uploadstraat waar plek is voor een toelichting en het uploaden van het hoofddocument en bijlage"/>

**Toelichting op het onderzoeksrapport**  
Hier geef je een beknopte beschrijving van de inhoud van het onderzoeksrapport. Deze toelichting verschijnt bovenaan op de
website en biedt een overzichtelijke introductie van de belangrijkste punten. Zorg ervoor dat de beschrijving helder en informatief
is, zodat lezers snel begrijpen waar het onderzoeksrapport over gaat. Dit veld is verplicht om in te vullen.

**Het onderzoeksrapport**  
Upload hier het hoofddocument van het onderzoeksrapport. Dit veld is verplicht om verder te gaan. Let op: je kunt slechts één
document uploaden.

<img src=images/onderzoeksrapport_3.png  alt="De afbeelding toont de uploadwizard voor het onderzoeksrapport"/>

**Bestand**  
Hier upload je maximaal één  bestand van het type Excel, PDF, Powerpoint, of Word.

**Bestandsnaam**  
De bestandsnaam wordt overgenomen uit het geüploade bestand. Als je de bestandsnaam wil veranderen moet je de naam lokaal veranderen
en het bestand dan nog een keer uploaden. De bestandsnaam wordt getoond op de website. Vul geen namen of andere persoonlijke gegevens in.

**Soort document**  
Dit is een dropdown menu waar je kiest uit het soort van het desbetreffende rapport dat je gaat uploaden. De opties zijn:
ambtsbericht, evaluatierapport, inspectierapport, onderzoeksrapport, verantwoordingsrapport en voortgangsrapport.

**Referentienummer bestand**  
Dit is een invulveld dat optioneel is om te vullen. Bijvoorbeeld een verwijzing naar de interne vindplaats of verantwoordelijke
van het document. Wordt niet getoond op de website.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in het onderzoeksrapport.

**Weigeringsgronden**  
Wanneer gegevens in het document gelakt zijn, zijn hiervoor weigeringsgronden gebruikt uit de Wet open overheid. Selecteer
indien van toepassing welke weigeringsgronden gebruikt zijn. Dit is een standaardlijst met weigeringsgronden waar je uit kan kiezen.

### Bijlage

Wanneer er aanvullende informatie beschikbaar is gerelateerd aan het onderzoeksrapport of wanneer er bij het onderzoeksrapport
aanvullende informatie beschikbaar is die niet in het 'hoofddocument' voorkomt, is het mogelijk om een bijlage toe te voegen.

<img src=images/onderzoeksrapport_4.png  alt="Afbeelding toont de uploadwizard voor de bijlage"/>

**Bestand**  
Hier upload je maximaal één bestand van het type Excel, PDF, Powerpoint, of Word.

**Bestandsnaam**  
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op de
website. Vul geen namen of andere persoonlijke gegevens in.

**Referentienummer bestand**  
Dit is een vrij invulveld. Bijvoorbeeld een verwijzing naar de interne vindplaats of verantwoordelijke van het document.
Wordt niet getoond op de website.

**Soort document**  
Je geeft hier aan wat voor soort document dat de bijlage is. Dit is een standaard lijst met documentsoorten waar je uit kan kiezen.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in het onderzoeksrapport.

**Weigeringsgronden**  
Hier selecteer je de weigeringsgrond die zijn gebruikt in het document om gegevens te lakken op basis van de Wet Open Overheid.
Dit is een standaardlijst met weigeringsgronden waar je uit kan kiezen.

---

## 3. Uploadstraat stap 3: Onderzoeksrapport publiceren

<img src=images/onderzoeksrapport_5.png  alt="Afbeelding toont de laatste stap van de uploadstraat waar de datum van publicatie wordt ingesteld"/>

**Datum openbare publicatie**  
In deze stap heb je de mogelijkheid om te bepalen vanaf welk moment de publicatie openbaar en vindbaar is op het publicatieplatform
Je kunt ervoor kiezen om het onderzoeksrapport onmiddellijk te publiceren. De publicatie krijgt dan de status 'Openbaar'.
Het is ook mogelijk om de publicatie in te plannen op een moment in de toekomst. Het onderzoeksrapport krijgt de status
'Publicatie gepland' in het uploadportaal en wordt op het gekozen moment 'Openbaar'.

---

## 4. Wijzigen van publicatie

Om een onderzoeksrapport te wijzigen ga je naar het overzicht ‘Alle publicaties’ en klik je op de desbetreffende publicatie.
Vanuit het overzicht van de publicatie is het mogelijk om de informatie te bewerken.

<img src=images/onderzoeksrapport_6.png  alt="Afbeelding toont het overzicht van de publicatie"/>

**Wijzigen voor de publicatie**  
Wanneer de publicatie is opgeslagen en nog niet de status ‘Openbaar’ heeft, is het nog mogelijk om alles aan te passen of om
het hoofdbestand te verwijderen. Daarnaast kan je een onderzoeksrapport verwijderen wanneer deze nog het label ‘concept’ heeft
door naar beneden te scrollen en onder het kopje ‘gevarenzone’ op ‘onderzoeksrapport verwijderen’ te klikken.

**Wijzigen na de publicatie**  
Zodra het onderzoeksrapport openbaar is gemaakt blijft het mogelijk om indien nodig wijzigingen aan te brengen, het is dan
niet meer mogelijk het onderzoeksrapport te verwijderen. Wel is het mogelijk om het document te vervangen door een nieuwe
versie van het document. Als je na de publicatie aanpassingen doet aan het onderzoeksrapport wordt deze geregistreerd in de
geschiedenis van de publicatie. Deze geschiedenis is openbaar terug te vinden op de pagina van het onderzoeksrapport.
