# Voorbereiding publiceren op open.minvws.nl

Versie: **0.9**  
Datum: **7 oktober 2024**  

## Inhoudsopgave

 1. [Inleiding](#1-inleiding)
 2. [Personaliseren van de landingspagina](#2-personaliseren-van-de-landingspagina)
    1. [2.1.Titel](#21-titel)
    2. [2.2 Introductietekst](#22-introductietekst)
    3. [2.3 Links](#23-links)
    4. [2.4 Logo](#24-logo)
    5. [2.5 URL](#25-url)
 3. [Configuratie van de organisatie](#3-configuratie-van-de-organisatie)
    1. [3.1 Naam organisatie](#31-naam-organisatie)
    2. [3.2 Verantwoordelijke bestuursorganen](#32-verantwoordelijke-bestuursorganen)
    3. [3.3 Prefixes](#33-prefixes)
 4. [Onderwerp koppelen aan publicatie](#4-onderwerp-koppelen-aan-publicatie)
 5. [Metadata per informatiecategorie](#5-metadata-per-informatiecategorie)
    1. [5.1 Beschikkingen](#51-beschikkingen)
    2. [5.2 Convenanten](#52-convenanten)
    3. [5.3 Jaarplannen en Jaarverslagen](#53-jaarplannen-en-jaarverslagen)
    4. [5.4 Klachtenoordelen](#54-klachtenoordelen)
    5. [5.5 Onderzoeksrapporten](#55-onderzoeksrapporten)
    6. [5.6 Woo-besluiten](#56-woo-besluiten)
 6. [Metadata per document](#6-metadata-per-document)

---

## 1. Inleiding

Het publicatieplatform open.minvws.nl is ontwikkeld in opdracht van het Ministerie van Volksgezondheid, Welzijn en Sport (VWS)
om informatie (actief) openbaar te maken op grond van de Wet Open Overheid. Het publicatieplatform bestaat uit twee onderdelen:
een uploadportaal en een publieke website. Via het uploadportaal kan informatie geüpload worden welke vervolgens zichtbaar is
op de publieke website. Op de publieke website kunnen geïnteresseerden die op zoek zijn naar informatie gemakkelijk zoeken
door de openbaar gemaakte informatie.

De afgelopen maanden is het publicatieplatform doorontwikkeld naar een platform waarop VWS ook actief informatie openbaar kan maken
op grond van de Wet Open Overheid. Op dit moment worden er aanpassingen doorgevoerd zodat ook VWS-concernorganisaties kunnen gaan
publiceren op het platform.

Iedere concernorganisatie krijgt een eigen landingspagina op open.minvws.nl. Deze pagina is te personaliseren per organisatie
en op de pagina is de informatie te vinden die de organisatie gepubliceerd heeft.

In dit document lees je welke voorbereidingen je kunt treffen als organisatie om voorbereid te zijn op de aansluiting op het
publicatieplatform. Enerzijds vragen we je om informatie aan te leveren om de organisatie (technisch) in te kunnen richten,
anderzijds delen we informatie over de metadata die gevraagd wordt bij het uploaden van informatie om het (werk)proces daarop
in te richten.

---

## 2. Personaliseren van de landingspagina

Iedere concernorganisatie krijgt een eigen landingspagina op open.minvws.nl. Deze pagina is te personaliseren per organisatie
en op de pagina is de informatie te vinden die de organisatie gepubliceerd heeft. Zie onderstaande afbeeldingen waarop de
indeling van de pagina te zien is en een voorbeeld van de concernorganisatie CBG.

<img src=images/concern_pagina_voorbeeld.png  alt="In het figuur staat de pagina indeling van de concernpagina"/>

**Voorbeeld:**

<img src=images/voorbeeld_pagina_concernorganisatie.png  alt="De figuur laat de indeling zien hoe de indeling van een concernpagina eruit ziet
als deze is ingevuld."/>

Om de landingspagina naar wens te kunnen ontwikkelen vragen we je om informatie aan te leveren. Om welke informatie het
gaat lees je in onderstaande paragrafen. We willen je vragen om de tabel uit Bijlage 1 in te vullen en per e-mail met ons
te delen via <woo-platform@irealisatie.nl>.

### 2.1 Titel

Standaard is de titel: 'Openbaar gemaakte informatie van [naam organisatie]’. Ons advies is om in de titel van de landingspagina
minimaal de naam van de organisatie op te nemen.

### 2.2 Introductietekst

Standaard is de introductietekst: 'Op deze pagina vindt u een overzicht van de informatie die door [naam organisatie] openbaar
gemaakt is op grond van de Wet Open Overheid.' Ons advies is om een korte uitleg te geven over wat de organisatie doet en welke
informatie de lezer op de pagina kan vinden. Daarnaast op welke websites en/of platformen de organisatie nog meer informatie
publiceert, welke informatie dat betreft en een link daar naartoe.

### 2.3 Links

Standaard bevat de introductietekst geen links. Het is wel mogelijk om links op te nemen in de introductietekst.

### 2.4 Logo

Standaard bevat de landingspagina geen logo. Het is wel mogelijk om het logo van de organisatie op de landingspagina te plaatsen.
Hiervoor willen we het logo ontvangen in het formaat: '.svg.'

### 2.5 URL

Standaard is de URL van de landingspagina open.minvws.nl/[afkorting organisatie], bijvoorbeeld **open.minvws.nl/minvws**.
Het is mogelijk om hiervan af te wijken.

---

## 3. Configuratie van de organisatie

Iedere concernorganisatie krijgt een eigen organisatie in het uploadportaal van het publicatieplatform. Deze organisatie
kunnen we configureren aan de hand van een aantal parameters. Zie onderstaande fictieve organisatie ‘Concernorganisatie Woo’.

<img src=images/organisatie_configuratie.png  alt="De figuur laat zien hoe de naam van de organisatie, het verantwoordelijke bestuursorgaan
en de prefixes van de organisatie kunnen worden veranderd"/>

Om de organisatie naar wens te kunnen configureren vragen we je om informatie aan te leveren. Om welke informatie het gaat
lees je in onderstaande paragrafen. We willen je vragen om de tabel uit bijlage 2 in te vullen en per e-mail met ons te delen
via <woo-platform@irealisatie.nl>.

### 3.1 Naam organisatie

Als naam van de organisatie in het uploadportaal kan de volledige naam of een afkorting van de concernorganisatie worden gebruikt.
Deze naam wordt niet getoond op de publieke website maar is wel zichtbaar in de balie.

### 3.2 Verantwoordelijke bestuursorganen

Aan iedere organisatie in het uploadportaal kunnen we één of meerdere bestuursorganen koppelen namens wie gepubliceerd kan worden.
Dit is in ieder geval het eigen bestuursorgaan en kan daarnaast een ander bestuursorgaan zijn.
Bij het aanmaken van een nieuwe publicatie wordt gevraagd wie het verantwoordelijke bestuursorgaan is van de publicatie.
Er kan gekozen worden uit de bestuursorganen die zijn gekoppeld aan de organisatie.
Het gekoppelde verantwoordelijke bestuursorgaan wordt getoond op de publieke website op de detailpagina's van de publicaties
en documenten. Daarnaast is het een filteroptie op de algemene zoekpagina.

### 3.3 Prefixes

Een prefix is een kenmerk dat bestaat uit minimaal 5 karakters. Dit kenmerk zorgt er
samen met het referentienummer voor dat een publicatie uniek is binnen een organisatie. Op deze manier heeft iedere publicatie
een uniek ID in de database. Bij het aanmaken van een nieuwe publicatie wordt gevraagd naar het referentienummer en de prefix.
Het referentienummer is een vrij in te vullen veld en de prefix kan gekozen worden uit een dropdownmenu. Er kan gekozen worden
uit de prefix(es) die zijn gekoppeld aan de organisatie.

De prefix wordt niet getoond op de website, deze wordt enkel gebruikt in de URL van de detailpagina’s van de publicaties
en documenten. Een URL is als volgt opgebouwd: open.minvws.nl/[informatiecategorie]/[prefix]/[referentienummer], een voorbeeld is:
open.minvws.nl/convenant/WOO-VWS/123456.
Het is aan de organisatie zelf hoe dit in te richten. Mogelijk is dit afhankelijk van de (werk)processen. Hieronder hebben we
twee opties uitgewerkt met voor- en nadelen om je op weg te helpen.

1. Maak één prefix aan binnen de organisatie

    - Bijvoorbeeld: 'WOO-VWS'
    - *Voordeel*: bij het aanmaken van een publicatie wordt standaard de prefix geselecteerd, omdat er maar één bestaat.
    - *Nadeel*: het (werk)proces moet zo ingericht zijn dat iedere publicatie een uniek referentienummer krijgt
2. Maak een prefix aan voor iedere informatiecategorie binnen de organisatie.
    - Bijvoorbeeld: 'WOO-BESCHIKKING’ of ‘WOO-BES’, ‘WOO-CONVENANT’ of ‘WOO-CON’, ‘WOO-KLACHTOORDEEL’ of ‘WOO-KO’
    - *Voordeel*: het is gemakkelijker om ervoor te zorgen dat de referentienummers uniek zijn binnen een informatiecategorie
    - *Nadeel*: bij het aanmaken van een publicatie moet altijd gekozen worden voor de juiste prefix

---

## 4. Onderwerp koppelen aan publicatie

Het is mogelijk om een onderwerp te koppelen aan een publicatie. Hiermee kan je de openbaar gemaakte informatie voor de
organisatie logisch structureren, naast de bestaande structuur van informatiecategorieën. De onderwerpen zijn zichtbaar
op de landingspagina van de organisatie en kunnen gebruikt worden als filteroptie. Onderwerpen kunnen door de organisatie
zelf aangemaakt en beheerd worden. De gebruiker met de rechten ‘organisatie-beheer’ heeft toegang tot het menu ‘Onderwerpen’
in het uploadportaal.

<img src=images/onderwerpen_beheren.png  alt="  "/>

Bij het aanmaken van een nieuwe publicatie kan gekozen worden uit de onderwerpen van de organisatie.

<img src=images/onderwerpen_in_balie.png  alt="  "/>

Het is niet nodig om de gewenste onderwerpen aan ons door te geven. Het kan wel handig zijn om hier alvast over na te denken.

---

## 5. Metadata per informatiecategorie

In het uploadportaal bestaan er zes zogenoemde uploadstraten voor verschillende Woo-informatiecategorieën. De eerste stap
in het aanmaken van een nieuwe publicatie is het kiezen van de betreffende informatiecategorie waaronder de openbaar te
maken informatie valt. Zie onderstaande afbeelding.

<img src=images/overzicht_publicatie_categorieen.png  alt="De figuur laat alle publicatie categorieën zien"/>

Afhankelijk van de gekozen informatiecategorie opent de bijbehorende uploadstraat. In deze uploadstraat wordt gevraagd
naar specifieke informatie, ook wel metadata genoemd. De metadata behorend bij de publicatie wordt per informatiecategorie
beschreven in dit hoofdstuk. Deze informatie kan je helpen bij het voorbereiden van de organisatie op het publiceren van
informatie op open.minvws.nl.
Nadat een publicatie daadwerkelijk openbaar gemaakt is, wordt de metadata opgenomen in de zoekmachine van open.minvws.nl.
De publicatie en bijbehorende documenten kunnen zowel gevonden worden op basis van de metadata als op de inhoud van de documenten.

In hoofdstuk 6 wordt beschreven welke metadata gevraagd wordt bij ieder document dat geüpload wordt.

### 5.1 Beschikkingen

De uploadstraat voor Beschikkingen bestaat uit drie stappen: basisgegevens, gegevens over de beschikking en de publicatiedatum.
Onderstaande afbeeldingen tonen hoe de uploadstraat eruitziet.

<img src=images/beschikking_balie_stappen.png  alt="In het figuur staan de 3 stappen die doorlopen worden bij het uploaden van een beschikking"/>

#### Basisgegevens Beschikkingen

De basisgegevens (metadata) van de publicatie vul je in stap 1 van de uploadstraat in.

| Naam                            | Vereist | Toelichting                                                                                                                                                                |
|---------------------------------|---------|----------------------------------------------------------------------------------------------------------------------------------------------------------------------------|
| Omschrijving van de beschikking | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van de beschikking        | Ja      | -                                                                                                                                                                          |
| Verantwoordelijk bestuursorgaan | Ja      | Het bestuursorgaan dat verantwoordelijk is voor de beschikking. Keuze uit een dropdownmenu.                                                                                |
| Onderwerp                       | Nee     | Het onderwerp waar de beschikking aan gekoppeld wordt. Keuze uit een dropdownmenu.                                                                                         |
| Interne referentie              | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                          | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

#### Gegevens over de beschikking

De gegevens over de beschikking (metadata) vul je in stap 2 van de uploadstraat in.

| Naam                          | Vereist | Toelichting                                                                                                                             |
|-------------------------------|---------|-----------------------------------------------------------------------------------------------------------------------------------------|
| Toelichting op de beschikking | Ja      | Vrij invulveld, minimaal 1 karakter. Een korte toelichting op de inhoud van de beschikking. Wordt getoond onder de titel op de website. |
| Beschikking                   | Ja      | Upload de beschikking, maximaal 1 bestand. Meer informatie over de metadata van het bestand lees je in hoofdstuk 6.                     |
| Bijlagen                      | Ja      | Mogelijkheid om één of meerdere bijlagen te uploaden die horen bij de beschikking.                                                      |

### 5.2 Convenanten

De uploadstraat voor Convenanten bestaat uit drie stappen: basisgegevens, gegevens over het convenant en de publicatiedatum.
Onderstaande afbeeldingen tonen hoe de uploadstraat eruitziet.

<img src=images/convenant_balie_stappen.png  alt="In het figuur staan de 3 stappen die doorlopen worden bij het uploaden van een convenant"/>

#### Basisgegevens Convenanten

De basisgegevens (metadata) van de publicatie vul je in stap 1 van de uploadstraat in.

| Naam                            | Vereist | Toelichting                                                                                                                                                                |
|---------------------------------|---------|----------------------------------------------------------------------------------------------------------------------------------------------------------------------------|
| Omschrijving van het convenant  | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van het convenant         | Ja      | -                                                                                                                                                                          |
| Verantwoordelijk bestuursorgaan | Ja      | Het bestuursorgaan dat verantwoordelijk is voor het convenant. Keuze uit een dropdownmenu.                                                                                 |
| Onderwerp                       | Nee     | Het onderwerp waar het convenant aan gekoppeld wordt. Keuze uit een dropdownmenu.                                                                                          |
| Interne referentie              | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                          | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

#### Gegevens over het convenant

De gegevens over het convenant (metadata) vul je in stap 2 van de uploadstraat in.

| Naam                         | Vereist | Toelichting                                                                                                                            |
|------------------------------|---------|----------------------------------------------------------------------------------------------------------------------------------------|
| Partijen in het convenant    | Ja      | Minimaal 2 partijen. Keuze uit een dropdownmenu met bestuursorganen en mogelijkheid tot vrije invoer.                                  |
| Toelichting op het convenant | Ja      | Vrij invulveld, minimaal 1 karakter. Een korte toelichting op de inhoud van het convenant. Wordt getoond onder de titel op de website. |
| Convenant                    | Ja      | Upload het convenant, maximaal 1 bestand. Meer informatie over de metadata van het bestand lees je in hoofdstuk 6.                     |
| Opvolger van vorig convenant | Nee     | Een link naar de publicatie waar dit convenant een relatie mee heeft.                                                                  |
| Bijlagen                     | Nee     | Mogelijkheid om één of meerdere bijlagen te uploaden die horen bij het convenant.                                                      |

### 5.3 Jaarplannen en Jaarverslagen

De uploadstraat voor Jaarplannen en Jaarverslagen bestaat uit drie stappen: basisgegevens, gegevens over het jaarplan of jaarverslag
en de publicatiedatum. Onderstaande afbeeldingen tonen hoe de uploadstraat eruitziet.

<img src=images/jaarplan_jaarverslag_balie_stappen.png  alt="In het figuur staan de 3 stappen die doorlopen worden bij het uploaden van een jaarplan of jaarverslag"/>

#### Basisgegevens Jaarplannen en Jaarverslagen

De basisgegevens (metadata) van de publicatie vul je in stap 1 van de uploadstraat in.

| Naam                                         | Vereist | Toelichting                                                                                                                                                                |
|----------------------------------------------|---------|----------------------------------------------------------------------------------------------------------------------------------------------------------------------------|
| Omschrijving van het jaarplan of jaarverslag | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van het jaarplan of jaarverslag        | Ja      | Het bestuursorgaan dat verantwoordelijk is voor het jaarplan/-verslag. Keuze uit een dropdownmenu.                                                                         |
| Verantwoordelijk bestuursorgaan              | Ja      | Het onderwerp waar het jaarplan/-verslag aan gekoppeld wordt. Keuze uit een dropdownmenu.                                                                                  |
| Onderwerp                                    | Nee     | Het onderwerp waar het jaarplan/-verslag  aan gekoppeld wordt. Keuze uit een dropdownmenu.                                                                                 |
| Interne referentie                           | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                             | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                                       | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

#### Gegevens over het jaarplan of jaarverslag

De gegevens over het jaarplan of jaarverslag (metadata) vul je in stap 2 van de uploadstraat in.

| Naam                                       | Vereist | Toelichting                                                                                                                                          |
|--------------------------------------------|---------|------------------------------------------------------------------------------------------------------------------------------------------------------|
| Toelichting op het jaarplan of jaarverslag | Ja      | Vrij invulveld, minimaal 1 karakter. Een korte toelichting op de inhoud van het jaarplan of jaarverslag. Wordt getoond onder de titel op de website. |
| Jaarplan of jaarverslag                    | Ja      | Upload het jaarplan of jaarverslag, maximaal 1 bestand. Meer informatie over de metadata van het bestand lees je in hoofdstuk 6.                     |
| Bijlagen                                   | Ja      | Mogelijkheid om één of meerdere bijlagen te uploaden die horen bij het jaarplan of jaarverslag.                                                      |

### 5.4 Klachtenoordelen

De uploadstraat voor Klachtoordelen bestaat uit drie stappen: basisgegevens, gegevens over het klachtoordeel en de publicatiedatum. Onderstaande afbeeldingen tonen hoe de uploadstraat eruitziet.

<img src=images/klachtenoordeel_balie_stappen.png  alt="In het figuur staan de 3 stappen die doorlopen worden bij het uploaden van een klachtenoordeel"/>

#### Basisgegevens Klachtenoordelen

De basisgegevens (metadata) van de publicatie vul je in stap 1 van de uploadstraat in.

| Naam                                 | Vereist | Toelichting                                                                                                                                                                |
|--------------------------------------|---------|----------------------------------------------------------------------------------------------------------------------------------------------------------------------------|
| Omschrijving van het klachtenoordeel | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van het klachtenoordeel        | Ja      | Het bestuursorgaan dat verantwoordelijk is voor het klachtenoordeel. Keuze uit een dropdownmenu.                                                                           |
| Verantwoordelijk bestuursorgaan      | Ja      | Het onderwerp waar het klachtenoordeel aan gekoppeld wordt. Keuze uit een dropdownmenu.                                                                                    |
| Onderwerp                            | Nee     | Het onderwerp waar het klachtenoordeel aan gekoppeld wordt. Keuze uit een dropdownmenu.                                                                                    |
| Interne referentie                   | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                     | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                               | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

#### Gegevens over het klachtoordeel

De gegevens over het klachtoordeel (metadata) vul je in stap 2 van de uploadstraat in.

| Naam                             | Vereist | Toelichting                                                                                                                                |
|----------------------------------|---------|--------------------------------------------------------------------------------------------------------------------------------------------|
| Toelichting op het klachtoordeel | Ja      | Vrij invulveld, minimaal 1 karakter. Een korte toelichting op de inhoud van het klachtoordeel. Wordt getoond onder de titel op de website. |
| Klachtoordeel                    | Ja      | Upload het klachtoordeel, maximaal 1 bestand. Meer informatie over de metadata van het bestand lees je in hoofdstuk 6.                     |

### 5.5 Onderzoeksrapporten

De uploadstraat voor Onderzoeksrapporten bestaat uit drie stappen: basisgegevens, gegevens over het onderzoeksrapport en de
publicatiedatum. Onderstaande afbeeldingen tonen hoe de uploadstraat eruitziet.

<img src=images/onderzoeksrapport_balie_stappen.png  alt="In het figuur staan de 3 stappen die doorlopen worden bij het uploaden van een beschikking onderzoeksrapport"/>

#### Basisgegevens Onderzoeksrapporten

De basisgegevens (metadata) van de publicatie vul je in stap 1 van de uploadstraat in.

| Naam                                   | Vereist | Toelichting                                                                                                                                                                |
|----------------------------------------|---------|----------------------------------------------------------------------------------------------------------------------------------------------------------------------------|
| Omschrijving van het onderzoeksrapport | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van het onderzoeksrapport        | Ja      | -                                                                                                                                                                          |
| Verantwoordelijk bestuursorgaan        | Ja      | Het bestuursorgaan dat verantwoordelijk is voor het onderzoeksrapport. Keuze uit een dropdownmenu.                                                                         |
| Onderwerp                              | Nee     | Het onderwerp waar het onderzoeksrapport aan gekoppeld wordt. Keuze uit een dropdownmenu.                                                                                  |
| Interne referentie                     | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                       | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                                 | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

#### Gegevens over het onderzoekrapport

De gegevens over het onderzoeksrapport(metadata) vul je in stap 2 van de uploadstraat in.

| Naam                                 | Vereist | Toelichting                                                                                                                                    |
|--------------------------------------|---------|------------------------------------------------------------------------------------------------------------------------------------------------|
| Toelichting op het onderzoeksrapport | Ja      | Vrij invulveld, minimaal 1 karakter. Een korte toelichting op de inhoud van het onderzoeksrapport. Wordt getoond onder de titel op de website. |
| Onderzoeksrapport                    | Ja      | Upload het onderzoeksrapport, maximaal 1 bestand. Meer informatie over de metadata van het bestand lees je in hoofdstuk 6.                     |
| Bijlagen                             | Nee     | Mogelijkheid om één of meerdere bijlagen te uploaden die horen bij het onderzoeksrapport..                                                     |

### 5.6 Woo-besluiten

De uploadstraat voor Woo-besluiten is anders dan de uploadstraten van de andere informatiecategorieën die hierboven zijn beschreven.
Deze uploadstraat bestaat uit vier stappen: basisgegevens, gegevens over het Woo-besluit, de openbaar te maken documenten en de
publicatiedatum. Het grootste verschil tussen de uploadstraten is dat documenten die openbaar worden gemaakt onder een Woo-besluit
in bulk geüpload worden en de bijbehorende metadata wordt vastgelegd in een productierapport.

<img src=images/besluit_balie_stappen.png  alt="In het figuur staan de 3 stappen die doorlopen worden bij het uploaden van een beschikking Woo-besluit"/>

#### Basisgegevens Woo-besluit

De basisgegevens (metadata) van de publicatie vul je in stap 1 van de uploadstraat in.

| Naam                                                     | Vereist | Toelichting                                                                                                                                                                |
|----------------------------------------------------------|---------|----------------------------------------------------------------------------------------------------------------------------------------------------------------------------|
| Onderwerp van het Woo-Besluit                            | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Periode waarop het verzoek betrekking heeft (beginmaand) | Nee     | Keuze uit de huidige maand -10 jaar                                                                                                                                        |
| Periode waarop het verzoek betrekking heeft (eindmaand)  | Nee     | Keuze uit de huidige maand -10 jaar                                                                                                                                        |
| Verantwoordelijk bestuursorgaan                          | Ja      | Het bestuursorgaan dat verantwoordelijk is voor het Woo-besluit. Keuze uit een dropdownmenu.                                                                               |
| Type besluit                                             | Ja      | Keuze uit: Wob-verzoek en Woo-verzoek                                                                                                                                      |
| Onderwerp                                                | Nee     | Het onderwerp waar het Woo-besluit aan gekoppeld wordt. Keuze uit een dropdownmenu.                                                                                        |
| Prefix                                                   | Ja      | Keuze uit een dropdownmenu. Maakt samen met het referentienummer het ID van de publicatie uniek in.                                                                        |
| Interne referentie                                       | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                                         | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |

Gegevens over het Woo-besluit
De gegevens over het Woo-besluit (metadata) vul je in stap 2 van de uploadstraat in.

| Naam                                | Vereist | Toelichting                                                                                                                                                                                                       |
|-------------------------------------|---------|-------------------------------------------------------------------------------------------------------------------------------------------------------------------------------------------------------------------|
| Woo-besluit                         | Ja      | Hoe tegemoet is gekomen aan het Woo-verzoek. Heeft betrekking op het gehele verzoek. Keuze uit de opties: Reeds openbaar, Openbaarmaking, Gedeeltelijke openbaarmaking, Geen openbaarmaking en Niets aangetroffen |
| Samenvatting van het besluit        | Ja      | Vrij invulveld, minimaal 1 karakter. Een korte samenvatting van de inhoud van het Woo-besluit. Wordt getoond onder de titel op de website.                                                                        |
| Officiële besluitbrief              | Ja      | Brief aan de verzoeker waarin wordt beschreven of en op welke manier aan zijn verzoek wordt voldaan. Het te uploaden bestand is van type `.pdf`.                                                                  |
| Datum waarop het besluit is genomen | Ja      | -                                                                                                                                                                                                                 |
| Andere officiële bijlagen           | Nee     | Mogelijkheid om een of meerdere bijlagen te uploaden die te maken hebben met de totstandkoming van het genomen besluit. De documenten die met dit besluit openbaar worden gemaakt upload je in de volgende stap.  |

#### Openbaar te maken documenten

Documenten die openbaar worden gemaakt onder een Woo-besluit worden in bulk geüpload. De bijbehorende metadata wordt vastgelegd
in een productierapport. Het productierapport is een Excel-bestand met een aantal (verplichte) kolommen. Om het niet onnodig
ingewikkeld te maken op dit moment zijn een aantal niet verplichte kolommen buiten beschouwing gelaten.

Let op: Werken met een dergelijk productierapport sluit aan bij de werkwijze van de Programmadirectie Openbaarheid (PDO)
met betrekking tot het openbaar maken van COVID-19 gerelateerde Woo-besluiten. Indien er concernorganisaties zijn die Woo-besluiten
willen gaan publiceren op open.minvws.nl dan bespreken we graag of deze werkwijze werkbaar is of dat we een nieuwe uploadstraat
moeten toevoegen in dezelfde structuur als de uploadstraten van de andere informatiecategorieën.

Het productierapport bestaat **ten minste** uit de volgende kolommen:

| kolomnaam         | Vereist | Toelichting                                                                                                                                                                                                         |
|-------------------|---------|---------------------------------------------------------------------------------------------------------------------------------------------------------------------------------------------------------------------|
| ID                | Ja      | Een nummer dat het document identificeert. Het ID moet uniek zijn binnen een matter.                                                                                                                                |
| Matter            | Ja      | Een nummer dat een verzameling van documenten identificeert. Binnen de matter moet een ID uniek zijn. Een matter bestaat uit minimaal 2 karakters.                                                                                                              |
| Document          | Ja      | De bestandsnaam van het document                                                                                                                                                                                    |
| Datum             | Ja      | De datum van het document. Voor e-mails is dit de datum waarop de email is verzonden. Voor andere bestandstype is dit de ‘laatst gewijzigd’-datum.                                                                  |
| Beoordeling       | Ja      | Beoordeling van het document. Keuze uit: *reeds openbaar, openbaar, deelsopenbaar* en *niet openbaar*                                                                                                               |
| Beoordelingsgrond | Nee     | De beoordelingsgrond (ook wel: weigeringsgrond) die is gebruikt in het document om gegevens te lakken. Beoordelingsgronden kunnen zowel wetsartikelen uit de woo (nieuwe besluiten) als de wob (oude besluiten) zijn. |
| Publieke Link     | Nee     | Indien de beoordeling van het document ‘Reeds openbaar is’ kan in deze kolom de URL worden opgenomen waar het document te vinden.                                                                                   |

Na het uploaden van het productierapport kunnen de documenten geüpload worden. De bestandsnaam dient gelijk te zijn aan het
ID uit het productierapport en enkel het bestandstype .pdf kan op dit moment geüpload worden. Ons advies is om grotere aantallen
documenten te bundelen in een .zip of .7z bestand en deze te uploaden voor een snellere verwerking van de documenten.

De bestandstype die worden ondersteund zijn: Afbeelding, Chatbericht, E-mailbericht, Notitie, PDF,
Presentatie, Spreadsheet, Video, Visitekaartje, Webpagina, Word-document, XML, Zip-bestand en .TXT.

Wanneer het veld leeg is, is het type Onbekend.

## 6. Metadata per document

Naast de metadata behorend bij de publicatie, zoals is beschreven in hoofdstuk 5, is er ook metadata behorend bij ieder geüpload
document. Dit geldt voor documenten die worden geüpload bij alle informatiecategorieën, met uitzondering van de documenten
die openbaar worden gemaakt onder een Woo-besluit. Deze informatie kan je helpen bij het voorbereiden van de organisatie
op het publiceren van informatie op open.minvws.nl.

Nadat een publicatie (inclusief documenten) daadwerkelijk openbaar gemaakt is, wordt de metadata opgenomen in de zoekmachine
van open.minvws.nl. De publicatie en bijbehorende documenten kunnen zowel gevonden worden op basis van de metadata als op de
inhoud van de documenten.

<img src=images/bestand_uploaden.png  alt="  "/>

---

## Bijlage 1

### Aanleveren informatie landingspagina

Om de landingspagina naar wens te kunnen configureren vragen we je om informatie aan te leveren. We willen je vragen om onderstaande
tabel in te vullen en per e-mail met ons te delen via <woo-platform@irealisatie.nl>.

- Titel
- Introductietekst
- Links die in de tekst verwerkt zijn (embedded links)
- Logo, in .svg formaat, toevoegen als bijlage in de email
- open.minvws.nl/[...]

## Bijlage 2

### Aanleveren informatie configuratie organisatie

Om de organisatie naar wens te kunnen configureren vragen we je om informatie aan te leveren. We willen je vragen om onderstaande
tabel in te vullen en per e-mail met ons te delen via <woo-platform@irealisatie.nl>.

- Naam organisatie
- Verantwoordelijk bestuursorgaan
- Prefixes
