# Handleiding Klachtenoordelen Publiceren

## Publicatieplatform open.minvws.nl

---

## Inhoudsopgave

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Klachtenoordeel gegevens toevoegen](#2-uploadstraat-stap-2-klachtenoordeel-gegevens-toevoegen)  
[3. Uploadstraat stap 3: Klachtenoordeel publiceren](#3-uploadstraat-stap-3-klachtenoordeel-publiceren)  
[4. Wijzigen na publicatie](#4-wijzigen-na-publicatie)  

---

## Inleiding

In deze handleiding vind je alle informatie die je nodig hebt om een klachtenoordeel succesvol te publiceren. Het is belangrijk
dat je al een account hebt met de rechten ‘publicatie-beheer’ in het uploadportaal, zodat je een publicatie kunt doen op
open.minvws.nl.

Als je inlogt in het uploadportaal kom je terecht in het overzicht 'Alle publicaties'. Om een nieuwe
publicatie aan te maken, klik je rechtsboven op de knop ‘Nieuwe publicatie’ en selecteer je ‘Klachtenoordeel’. Het proces van
het aanmaken van een nieuwe publicatie bestaat uit drie stappen:

1. Eerst voer je de basisgegevens in
2. Vervolgens voeg je de specifieke informatie over het klachtenoordeel toe en upload je het klachtenoordeel,
3. Ten slotte stel je de publicatiedatum in.

Een publicatie, zoals een klachtenoordeel, kan drie statussen hebben: *concept*, *publicatie gepland* en *openbaar*. Afhankelijk
van de status kun je de publicatie nog verwijderen of aanpassen.

---

## 1. Uploadstraat stap 1: Basisgegevens

<img src=images/klachtenoordeel_1.png alt="Afbeelding toont de eerste stap van de uploadstraat waar de basisgegeven worden ingevuld."/>

**Omschrijving**  
Voer een korte en concrete omschrijving in, zonder onnodige voorzetsels, lidwoorden of vanzelfsprekende termen zoals 'Klachtenoordeel'
en ‘aangaande’. Deze omschrijving verschijnt als titel op de website en is verplicht om in te vullen.

**Datum van het Klachtenoordeel**  
Gebruik hier de datum die in het klachtenoordeel wordt vermeld. Het invullen van dit veld is verplicht.

**Verantwoordelijk bestuursorgaan**  
Kies uit het dropdown-menu het bestuursorgaan dat verantwoordelijk is voor deze publicatie. Indien er slechts één optie beschikbaar
is, wordt deze automatisch geselecteerd. Je kunt alleen publiceren namens een bestuursorgaan dat aan je organisatie is gekoppeld.
Dit veld is verplicht om in te vullen.

**Onderwerp**  
Kies een onderwerp uit de lijst die van toepassing is op deze publicatie. De onderwerpen worden beheerd door de organisatiebeheerder
van je organisatie. Dit veld is verplicht om in te vullen.

**Interne referentie**  
Gebruik dit vrij-invulbare veld voor interne verwijzingen, zoals de vindplaats van de oorspronkelijke brondocumentatie. Dit veld
wordt niet gepubliceerd en is optioneel.

**Referentienummer**  
Voer hier het referentienummer in, dat samen met de prefix een unieke identificatie binnen de organisatie moet vormen. Dit nummer
is cruciaal voor de indexering van de publicatie. Let op: na het opslaan van deze stap kun je het referentienummer niet meer aanpassen,
dus voer het zorgvuldig in. Dit veld is verplicht om in te vullen.

**Prefix voor publicatie**  
Kies een prefix uit het dropdown-menu, bestaande uit minimaal 5 karakters, die samen met het referentienummer zorgt voor een
unieke identificatie van de publicatie binnen de organisatie. De prefixes worden aangemaakt door de organisatiebeheerder van je organisatie.
Deze combinatie van prefix en referentienummer garandeert een uniek ID in de database. Als er slechts één optie beschikbaar is,
wordt deze automatisch geselecteerd. Dit veld is verplicht om in te vullen.

---

## 2. Uploadstraat stap 2: Klachtenoordeel gegevens toevoegen

<img src=images/klachtenoordeel_2.png  alt="De afbeelding laat de tweede stap van de uploadstraat zien waar de toelichting
en het klachtenoordeel ingevuld worden"/>

**Toelichting op het Klachtenoordeel**  
Hier schrijf je een beknopte beschrijving van de inhoud van het klachtenoordeel. Deze toelichting verschijnt bovenaan de pagina
en biedt een overzichtelijke introductie van de belangrijkste punten. Zorg ervoor dat de beschrijving helder en informatief is,
zodat lezers snel begrijpen waar het klachtenoordeel over gaat. Dit veld is verplicht om in te vullen.

### Klachtenoordeel toevoegen

<img src=images/klachtenoordeel_3.png  alt="Deze afbeelding laat de uploadwizard voor het klachtenoordeel zien"/>

**Bestand**  
Hier upload je maximaal 1 bestand van het type excel, pdf, powerpoint, of word.

**Bestandsnaam**  
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op de
website. Vul geen namen of andere persoonlijke gegevens in.

**Referentienummer bestand**  
Dit is een optioneel tekstveld. Bijvoorbeeld een verwijzing naar de interne vindplaats of verantwoordelijke van het document.
Wordt niet getoond op de website.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in het klachtenoordeel.

**Weigeringsgronden**  
Wanneer gegevens in het document gelakt zijn, zijn hiervoor weigeringsgronden gebruikt uit de Wet open overheid. Kies indien
van toepassing welke weigeringsgronden gebruikt zijn. Dit is een standaardlijst met weigeringsgronden waar je uit kan kiezen.

---

## 3. Uploadstraat stap 3: Klachtenoordeel publiceren

<img src=images/klachtenoordeel_4.png  alt="Deze afbeelding laat de laatste stap van de uploadstraat zien waar de publicatie
datum wordt ingesteld"/>

**Datum van publicatie**  
In deze stap heb je de mogelijkheid om te bepalen vanaf welk moment de publicatie openbaar en vindbaar is op open.minvws.nl.
Je kan ervoor kiezen om het klachtenoordeel onmiddellijk te publiceren. De publicatie krijgt dan de status 'Openbaar'. Het is
ook mogelijk om de publicatie in te plannen op een moment in de toekomst. Het klachtenoordeel krijgt de status 'Publicatie gepland'
in het uploadportaal en wordt op het gekozen moment 'Openbaar'.

---

## 4. Wijzigen na publicatie

Om een klachtenoordeel te wijzigen ga je naar het overzicht ‘Alle publicaties’ en klik je op de desbetreffende publicatie.
Vanuit het overzicht van de publicatie is het mogelijk om de informatie te bewerken.

<img src=images/klachtenoordeel_5.png  alt="Deze afbeelding laat het overzicht zien van alle ingevulde informatie van de
publicatie"/>

**Wijzigen voor de publicatie**  
Wanneer de publicatie is opgeslagen en nog niet de status ‘openbaar’ heeft, is het nog mogelijk om alles aan te passen of om
het hoofdbestand te verwijderen. Daarnaast kan je een klachtenoordeel verwijderen wanneer deze nog het label ‘concept’ heeft
door naar beneden te scrollen en onder het kopje ‘gevarenzone’ op ‘Klachtenoordeel verwijderen’ te klikken.

**Wijzigen na de publicatie**  
Zodra het klachtenoordeel openbaar is gemaakt blijft het mogelijk om indien nodig wijzigingen aan te brengen, het is dan niet
meer mogelijk het klachtenoordeel te verwijderen. Wel is het mogelijk om het document te vervangen door een nieuwe versie van
het document. Als je na de publicatie aanpassingen doet aan het klachtenoordeel worden deze geregistreerd in de geschiedenis
van de publicatie. Deze geschiedenis is openbaar terug te vinden op de pagina van het klachtenoordeel.
