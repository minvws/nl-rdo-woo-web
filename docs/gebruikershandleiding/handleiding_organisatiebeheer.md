# Handleiding Organisatiebeheer Publicatieplatform open.minvws.nl

## Inhoudsopgave

1. [Inleiding](#1-inleiding)
2. [Toegangsbeheer](#2-toegangsbeheer)
    1. [Nieuwe gebruiker aanmaken](#21-nieuwe-gebruiker-aanmaken)
        1. [Voor- en achternaam](#voor--en-achternaam)
        2. [Toegangsrollen](#toegangsrollen)
        3. [E-mailadres](#e-mailadres)
    2. [Gebruikersinformatie wijzigen](#22-gebruikersinformatie-wijzigen)
    3. [Inlogproblemen](#23-inlogproblemen)
    4. [Gebruiker deactiveren](#24-gebruiker-deactiveren)
3. [Onderwerpen beheer](#3-onderwerpen-beheer)
    1. [Nieuw onderwerp toevoegen](#31-nieuw-onderwerp-toevoegen)
    2. [Bestaand onderwerp wijzigen](#32-bestaand-onderwerp-wijzigen)
    3. [Onderwerp koppelen aan een publicatie](#33-onderwerp-koppelen-aan-een-publicatie)

---

## 1. Inleiding

Als organisatiebeheerder ben jij verantwoordelijk voor het beheer van de organisatie in het
uploadportaal van het publicatieplatform. Je hebt toegang tot exclusieve menu-opties, zoals
'Toegangsbeheer' en 'Onderwerpen', waartoe collega’s met de gebruikersrechten 'publicatiebeheer'
of 'alleen-lezen' geen toegang hebben. Daarnaast heb je toegang tot het menu 'Zaken', waarover
je meer kunt lezen in de handleiding voor het publiceren van een Woo-besluit. Een van jouw
belangrijkste verantwoordelijkheden is het bepalen welke collega’s wel of geen toegang krijgen
tot het uploadportaal, inclusief het deactiveren van accounts wanneer dat nodig is. In deze
handleiding vind je uitgebreide informatie over het beheren van toegangsrechten en het beheren van onderwerpen.

---

## 2. Toegangsbeheer

Je opent het Toegangsbeheer-menu door in de zwarte balk bovenaan te klikken op ‘Toegangsbeheer’. Hiermee krijg je toegang tot een
overzicht van alle gebruikers die momenteel toegang hebben tot de organisatie. In dit overzicht worden niet alleen de namen van de
gebruikers weergeven, maar ook hun specifieke rollen binnen de organisatie en de datum van hun laatste inlogpoging.

Vanuit dit scherm heb je verscheidene beheermogelijkheden. Je kunt nieuwe gebruikers aanmaken en bestaande gebruikersrollen of
-gegevens aanpassen. Indien nodig is het mogelijk om gebruikersaccounts te deactiveren.

<img src=images/organisatiebeheer_1.png  alt="  "/>

### 2.1 Nieuwe gebruiker aanmaken

Als organisatiebeheerder ben je onder andere verantwoordelijk voor het aanmelden van nieuwe gebruikers binnen uw organisatie.
Om een nieuwe gebruiker aan te maken moeten de volledige naam, de toegangsrechten en het e-mailadres ingevuld worden.

<img src=images/organisatiebeheer_2.png  alt="  "/>

### Voor- en achternaam

Gebruik de volledige voor- en achternaam van de gebruiker. Dit kan achteraf nog aangepast worden indien nodig.

### Toegangsrollen

De toegangsrollen bepalen welke rechten de desbetreffende gebruiker heeft. Deze rechten kunnen achteraf nog
worden aangepast door de organisatiebeheerder.

Als organisatiebeheerder is het mogelijk om een collega ook de rechten zoals  ‘organisatiebeheerder’ te geven. Met publicatiebeheer
kan iemand publicatie aanmaken en publiceren. De rol ‘alleen lezen’ geeft je collega de mogelijkheid om publicaties en zaken in te
zien zonder dat er wijzigingen kunnen worden aangebracht.

### E-mailadres

Het e-mailadres wordt gebruikt om in te loggen. Let op, het is niet mogelijk om het e-mailadres achteraf te wijzigen.

De login instructies delen
Wanneer het account succesvol is aangemaakt is het mogelijk om de inlog-instructies te downloaden en naar de desbetreffende
gebruiker te sturen. Let op! Dit is het enige moment dat deze instructies gedownload kunnen worden.

Het e-mailadres en tijdelijke wachtwoord is nodig om in te loggen op de uploadomgeving. Het tijdelijke wachtwoord kan eenmalig
worden gebruikt om in te loggen, waarna de gebruiker een eigen wachtwoord kan instellen.

Om in te kunnen loggen in het uploadportaal is 2FA benodigd. De gebruiker dient de QR-code te scannen in een authenticatie
app om de 2FA te activeren.

Het wordt aanbevolen om het .pdf-bestand goed te bewaren in het geval de gebruiker geen toegang meer heeft tot de authenticatie-app.
In een dergelijk geval kunnen de herstelcodes worden gebruikt om alsnog in te loggen.

<img src=images/organisatiebeheer_3.png  alt="  "/>

<img src=images/organisatiebeheer_4.png  alt="  "/>

### 2.2 Gebruikersinformatie wijzigen

<img src=images/organisatiebeheer_5.png  alt="  "/>

**Voor- en achternaam**
De voor – en achternaam kan altijd aangepast worden.

**E-mailadres**
Het is niet mogelijk het e-mailadres achteraf aan te passen. Het is daarom belangrijk dat het juiste e-mailadres wordt gebruikt
tijdens de registratie.

**Toegangsrollen**
De toegangsrollen kunnen achteraf nog aangepast of bijgevoegd worden. Indien een gebruiker andere toegangsrechten nodig heeft
is het niet nodig een nieuw account aan te maken.

### 2.3. Inlogproblemen

**Wachtwoord resetten**
In het geval een gebruiker het wachtwoord is vergeten is het mogelijk een nieuw tijdelijk wachtwoord te genereren.
Dit wachtwoord kan dan gebruikt worden als tijdelijk wachtwoord en moet worden aangepast wanneer de gebruiker daarna weer
voor de eerste keer inlogt.

**2-Factor Authenticatie**
In het geval een gebruiker een nieuwe telefoon heeft of een nieuwe authenticatie app gebruikt is het mogelijk om de de 2FA te resetten.
De gebruiker krijgt dan weer opnieuw een QR-code die gescand moet worden in de authenticatie app.

### 2.4 Gebruiker deactiveren

In het geval een medewerker de organisatie verlaat of een andere rol gaat vervullen is het belangrijk dat de organisatiebeheerder
het account van de persoon deactiveert. Op deze manier is het voor de desbetreffende gebruiker niet meer mogelijk om te loggen op
de balieomgeving.

<img src=images/organisatiebeheer_6.png  alt="  "/>

---

## 3. Onderwerpen beheer

Je kunt een onderwerp aan een publicatie koppelen om de openbaar gemaakte informatie binnen de organisatie op een logische manier
te structureren, naast de bestaande informatiecategorieën. Dit biedt je de flexibiliteit om de informatie beter te organiseren.
De onderwerpen kunnen door de organisatie zelf beheerd en aangepast worden.

Om het menu te openen, klik je bovenaan in de zwarte balk op 'Onderwerpen'. Je ziet dan een overzicht van alle onderwerpen die
binnen de organisatie zijn aangemaakt. Vanuit dit overzicht kun je eenvoudig nieuwe onderwerpen toevoegen en bestaande onderwerpen
bewerken, zodat de structuur van de informatie altijd up-to-date blijft en aansluit bij de behoeften van de organisatie.

<img src=images/organisatiebeheer_7.png  alt="  "/>

### 3.1 Nieuw onderwerp toevoegen

Via de knop 'Onderwerp toevoegen' kan je een nieuw onderwerp toevoegen.

Het is belangrijk dat een organisatie goed nadenkt over welke onderwerpen ze willen aanmaken en gebruiken. De onderwerpen
zullen namelijk verschijnen in de filteropties op de website en kunnen, indien van toepassing, ook zichtbaar zijn op de landingspagina.
Daarnaast is het belangrijk om te realisaeren dat een onderwerp wel gewijzigd kan worden maar niet verwijderd.

### 3.2 Bestaand onderwerp wijzigen

Klik op een onderwerp om de tekst ervan aan te passen. Zodra je een wijziging aanbrengt, wordt deze direct doorgevoerd naar
alle publicaties die aan dat onderwerp zijn gekoppeld. Let op: het is niet mogelijk om onderwerpen te verwijderen.

### 3.3 Onderwerp koppelen aan een publicatie

Bij het aanmaken van een nieuwe publicatie is het in stap 1 - Basisgegevens mogelijk om een onderwerp te koppelen aan de publicatie.
Je kan kiezen uit de aangemaakte onderwerpen in het menu Onderwerpen. Er kan maximaal één onderwerp gekoppeld worden aan een publicatie.
Het is optioneel om dit te doen en kan achteraf gewijzigd worden. Om dit te kunnen doen heb je de rechten/de rol 'publicatie-beheer' nodig.
