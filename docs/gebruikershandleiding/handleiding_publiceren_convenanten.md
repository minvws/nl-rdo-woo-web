
# Handleiding Convenanten publiceren

## Publicatieplatform open.minvws.nl

---

## Inhoudsopgave

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Convenant gegevens](#2-uploadstraat-stap-2-convenant-gegevens)  
[3. Uploadstraat stap 3: Convenant publiceren](#3-uploadstraat-stap-3-convenant-publiceren)  
[4. Wijzigen van publicatie](#4-wijzigen-van-publicatie)

---

## Inleiding

In deze handleiding vind je alle informatie die je nodig hebt om een convenant succesvol te publiceren. Het is belangrijk
dat je al een account hebt met de rechten ‘publicatiebeheer’ in het uploadportaal, zodat je een publicatie kunt doen op
het publicatieplatform.

Als je inlogt in het uploadportaal kom je terecht in het overzicht 'Alle publicaties'.
Om een nieuwe publicatie aan te maken, klik je rechtsboven op de knop ‘Nieuwe publicatie’ en selecteer je ‘Convenant’.
Het proces van het aanmaken van een nieuwe publicatie bestaat uit drie stappen:

1. Eerst voer je de basisgegevens in;
2. Vervolgens voeg je de specifieke informatie over het convenant toe en upload je het hoofddocument;
3. Ten slotte stel je de publicatiedatum in.

Een publicatie zoals een convenant, kan drie statussen hebben: Concept, Publicatie gepland en Openbaar. Afhankelijk van de status
kun je de publicatie nog verwijderen of aanpassen.

---

## 1. Uploadstraat stap 1: Basisgegevens

<img src=images/convenant_1.png  alt="Afbeelding toont eerste stap van de uploadwizard van de balie"/>

**Omschrijving**  
Bij de omschrijving van het convenant gebruik je geen onnodige voorzetsels, lidwoorden of vanzelfsprekende woorden, zoals 'convenant' en 'aangaande'. Deze omschrijving wordt als titel op de website getoond. Dit veld is verplicht om in te vullen.

**Periode van het convenant**  
In de vakjes kunnen de datums gekozen worden voor de periode gedurende het convenant geldig is. Je kunt een periode kiezen
die begint vanaf 10 jaar geleden tot 5 jaar in de toekomst. Het invullen van de beginmaand is verplicht.

**Verantwoordelijk bestuursorgaan**  
Selecteer in het dropdown-menu het bestuursorgaan dat verantwoordelijk is voor deze publicatie. Als er slechts één keuze is,
wordt deze automatisch geselecteerd. Het is alleen mogelijk om namens een bestuursorgaan te publiceren dat aan je organisatie
is gekoppeld. Een bestuursorgaan kan aan meerdere organisaties gekoppeld worden. Dit veld is verplicht om in te vullen.

**Onderwerp**  
Hier selecteer je een onderwerp uit een lijst van onderwerpen die van toepassing zijn op deze publicatie. De onderwerpen worden
aangemaakt door de organisatiebeheerder van je organisatie.

**Interne referentie**  
De interne referentie is een vrij invulbaar veld dat niet wordt gepubliceerd. Je kunt dit veld bijvoorbeeld gebruiken ter
verwijzing naar de vindplaats van de oorspronkelijke brondocumentatie.

**Referentienummer**  
Voer hier het referentienummer in, dat samen met de prefix een unieke identificatie binnen de organisatie moet vormen. Dit nummer
is cruciaal voor de indexering van de publicatie. Let op: na het opslaan van deze stap kun je het referentienummer niet meer aanpassen,
dus voer het zorgvuldig in. Dit veld is verplicht om in te vullen.

**Prefix**  
Selecteer uit het dropdown-menu een prefix. Is er slechts één keuze, dan is deze optie voor je geselecteerd. De combinatie van prefix
en referentienummer moet uniek zijn binnen de organisatie. De prefixes worden aangemaakt door de organisatiebeheerder van je organisatie.
Let op: het is niet mogelijk om de prefix te wijzigen nadat je deze hebt opgeslagen.

---

## 2. Uploadstraat stap 2: Convenant gegevens

<img src=images/convenant_3.png  alt="Afbeelding toont de tweede stap van de uploadwizard van de balie"/>

**Partijen in het convenant**  
Vul hier minimaal twee partijen in. Je kunt kiezen uit het dropdown-menu met bestuursorganen of zelf een partij invullen.
Partijen zijn juridische entiteiten waartussen de overeenkomst is gesloten. Voer geen namen van personen in. Dit veld is
verplicht om in te vullen.

**Toelichting op het convenant**  
Hier geef je een beknopte beschrijving van de inhoud van het convenant. Deze toelichting verschijnt bovenaan op de website en
biedt een overzichtelijke introductie van de belangrijkste punten. Zorg ervoor dat de beschrijving helder en informatief is,
zodat lezers snel begrijpen waar het convenant over gaat. Dit veld is verplicht om in te vullen.

### Het Convenant

Upload hier het hoofddocument van het convenant. Dit veld is verplicht om verder te gaan. Let op: je kunt slechts één document
uploaden.

<img src=images/convenant_3.png  alt="Afbeelding toont de uploadwizard voor het toevoegen van het convenant aan de publicatie"/>

**Bestand**  
Hier upload je maximaal één bestand van het type Excel, PDF, PowerPoint, of Word.

**Bestandsnaam**  
De bestandsnaam wordt overgenomen uit het geüploade bestand. Als je de bestandsnaam wilt veranderen moet je de naam lokaal
veranderen en het bestand dan nog een keer uploaden. De bestandsnaam wordt getoond op de website. Vul geen namen of andere
persoonlijke gegevens in.

**Referentienummer bestand**  
Dit is een invulveld dat optioneel is om te vullen. Bijvoorbeeld een verwijzing naar de interne vindplaats of verantwoordelijke
van het document. Wordt niet getoond op de website.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in het convenant.

**Weigeringsgronden**  
Wanneer gegevens in het document zijn weggelakt, zijn hiervoor weigeringsgronden gebruikt uit de Wet open overheid. Selecteer
indien van toepassing welke weigeringsgronden gebruikt zijn. Dit is een standaardlijst met weigeringsgronden waar je uit kunt kiezen.

### Opvolger van vorig convenant

In het geval dit convenant een opvolger is van een voorgaand convenant, voeg je hier de link naar de desbetreffende publicatie toe.

### Bijlage

Wanneer er aanvullende informatie beschikbaar is gerelateerd aan het convenant of wanneer er bij het convenant aanvullende
informatie beschikbaar is die niet in het 'hoofddocument' voorkomt, is het mogelijk om een bijlage toe te voegen.

<img src=images/convenant_bijlage.png  alt="Afbeelding toont de uploadwizard voor het toevoegen van de bijlage aan de publicatie"/>

**Bestand**  
Hier upload je maximaal één bestand van het type Excel, PDF, PowerPoint, of Word.

**Bestandsnaam**  
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op de
website. Vul geen namen of andere persoonlijke gegevens in.

**Referentienummer bestand**  
Dit is een vrij invulveld. Bijvoorbeeld een verwijzing naar de interne vindplaats of verantwoordelijke van het document.
Wordt niet getoond op de website.

**Soort document**  
Je geeft hier aan wat voor soort document dat de bijlage is. Dit is een standaard lijst met documentsoorten waar je uit kunt kiezen.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in het convenant.

**Weigeringsgronden**  
De weigeringsgrond(en) die zijn gebruikt in het document om gegevens te lakken afkomstig uit de Wet Open Overheid. Dit
is een standaardlijst met weigeringsgronden waar je uit kunt kiezen.

---

## 3. Uploadstraat stap 3: Convenant publiceren

**Datum openbare publicatie**  
In deze stap heb je de mogelijkheid om te bepalen vanaf welk moment de publicatie openbaar en vindbaar is op open.minvws.nl.
Je kunt ervoor kiezen om het convenant onmiddellijk te publiceren. De publicatie krijgt dan de status 'Openbaar'. Het is ook
mogelijk om de publicatie in te plannen voor een later moment. Het convenant krijgt de status 'Publicatie gepland' in het uploadportaal
en wordt op het gekozen moment 'Openbaar'.

<img src=images/convenant_4.png  alt="Afbeelding toont de derde stap van de wizard waar de publicatie datum ingesteld wordt."/>

---

## 4. Wijzigen van publicatie

Om een convenant te wijzigen ga je naar het overzicht ‘Alle publicaties’ en klik je op de desbetreffende publicatie. Via het overzicht van de publicatie kun je de informatie bewerken.

<img src=images/convenant_6.png  alt="Afbeelding toont de tweede stap van de uploadwizard van de balie"/>

**Wijzigen voor de publicatie**  
Wanneer de publicatie is opgeslagen en nog niet de status ‘Openbaar’ heeft, is het nog mogelijk om alles aan te passen of om
het hoofddocument te verwijderen. Daarnaast kan je een convenant verwijderen wanneer het nog het label ‘Concept’ heeft door
naar beneden te scrollen en onder het kopje ‘Gevarenzone’ op ‘Convenant verwijderen’ te klikken.

**Wijzigen na de publicatie**  
Zodra het convenant openbaar is, kun je het niet meer verwijderen, maar wel wijzigingen aanbrengen. De wijzigingen worden
geregistreerd in de geschiedenis van de publicatie. Zo is het mogelijk om het document te vervangen door een nieuwe versie van het document.
Als je na de publicatie aanpassingen doet aan het convenant wordt deze geregistreerd in de geschiedenis van de publicatie.
Deze geschiedenis is openbaar terug te vinden op de pagina van het convenant.
