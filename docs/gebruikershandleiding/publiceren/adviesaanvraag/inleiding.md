# Inleiding

In deze handleiding vind je alle informatie die je nodig hebt om een Adviesaanvraag succesvol te publiceren.
Het is belangrijk dat je al een account hebt met de rechten ‘publicatie-beheer’ in het uploadportaal, zodat je kan publiceren op het publicatieplatform.

Als je inlogt in het uploadportaal kom je terecht in het overzicht 'Alle publicaties'.
Om een nieuwe publicatie aan te maken, klik je rechtsboven op de knop ‘Nieuwe publicatie’ en selecteer je ‘Adviesaanvraag’.
Het proces van het aanmaken van een nieuwe publicatie bestaat uit drie stappen:

1. Eerst voer je de basisgegevens in;
2. Vervolgens voeg je de specifieke informatie toe en upload je de adviesaanvraag;
3. Ten slotte stel je de publicatiedatum in.

Een publicatie zoals een adviesaanvraag, kan drie statussen hebben: Concept, Publicatie gepland en Openbaar.
Afhankelijk van de status kun je de publicatie nog verwijderen of aanpassen.

## Metadata

Het volgende overzicht toont de metadata van een Adviesaanvraag.

### Basisgegevens

De basisgegevens (metadata) van de publicatie vul je in stap 1 van de uploadstraat in.

| Naam                               | Vereist | Toelichting                                                                                                                                                                |
| ---------------------------------- | ------- | -------------------------------------------------------------------------------------------------------------------------------------------------------------------------- |
| Omschrijving van de adviesaanvraag | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van de adviesaanvraag        | Ja      | -                                                                                                                                                                          |
| Verantwoordelijk bestuursorgaan    | Ja      | Het bestuursorgaan dat verantwoordelijk is voor de adviesaanvraag. Keuze uit een dropdownmenu.                                                                             |
| Onderwerp                          | Nee     | Kies het onderwerp waaronder dit advies valt.                                                                                                                              |
| Interne referentie                 | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                   | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                             | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

### Details

De gegevens over de adviesaanvraag (metadata) vul je in stap 2 van de uploadstraat in.

| Naam                             | Vereist | Toelichting                                                                                                                                |
| -------------------------------- | ------- | ------------------------------------------------------------------------------------------------------------------------------------------ |
| Toelichting op de adviesaanvraag | Ja      | Vrij invulveld, minimaal 1 karakter. Een korte toelichting op de inhoud van de adviesaanvraag. Wordt getoond onder de titel op de website. |
| Link naar advies                 | Ja      | Volledige URL van de publicatie waar deze adviesaanvraag een relatie mee heeft.                                                            |
| Adviesaanvraag                   | Ja      | Mogelijkheid om het adviesaanvraag document te uploaden die hoort bij de adviesaanvraag.                                                   |
| Bijlagen                         | Nee     | Mogelijkheid om één of meerdere bijlagen te uploaden die horen bij de adviesaanvraag.                                                      |
