# Inleiding

In deze handleiding vind je alle informatie die je nodig hebt om een Overig informatiestuk succesvol te publiceren. Het is belangrijk
dat je al een account hebt met de rechten ‘publicatie-beheer’ in het uploadportaal, zodat je een publicatie kunt doen op het publicatieplatform.

Als je inlogt in het uploadportaal kom je terecht in het overzicht 'Alle publicaties'. Om een nieuwe
publicatie aan te maken, klik je rechtsboven op de knop ‘Nieuwe publicatie’ en selecteer je ‘Overig informatiestuk’. Het proces van
het aanmaken van een nieuwe publicatie bestaat uit drie stappen:

1. Eerst voer je de basisgegevens in;
2. Vervolgens voeg je de specifieke informatie toe en upload je het Overig informatiestuk;
3. Ten slotte stel je de publicatiedatum in.

Een publicatie zoals een Overig informatiestuk, kan drie statussen hebben: Concept, Publicatie gepland en Openbaar. Afhankelijk van de
status kun je de publicatie nog verwijderen of aanpassen.

## Metadata

Het volgende overzicht toont de metadata van een Overig informatiestuk.

### Basisgegevens

De basisgegevens (metadata) van de publicatie vul je in stap 1 van de uploadstraat in.

| Naam                                       | Vereist | Toelichting                                                                                                                                                                |
| ------------------------------------------ | ------- | -------------------------------------------------------------------------------------------------------------------------------------------------------------------------- |
| Omschrijving van het overig informatiestuk | Ja      | Vrij invulveld, minimaal 2 karakters. Houd het kort en wees concreet. Wordt getoond als titel op de website.                                                               |
| Datum van het informatiestuk               | Ja      | -                                                                                                                                                                          |
| Verantwoordelijk bestuursorgaan            | Ja      | Het bestuursorgaan dat verantwoordelijk is voor het informatiestuk. Keuze uit een dropdownmenu.                                                                            |
| Onderwerp                                  | Nee     | Het onderwerp waar het informatiestuk aan gekoppeld wordt. Keuze uit een dropdownmenu.                                                                                     |
| Interne referentie                         | Nee     | Vrij invulveld. Bijvoorbeeld een verwijzing naar de interne vindplaats of verantwoordelijke van de brondocumentatie van deze publicatie. Wordt niet getoond op de website. |
| Referentienummer                           | Ja      | Vrij invulveld, 3-50 karakters. Gebruik letters, cijfers en/of verbindingstekens. Uniek binnen de organisatie. Maakt samen met de prefix het ID van de publicatie uniek.   |
| Prefix                                     | Ja      | Keuze uit een dropdownmenu. Maakt samen met het referentienummer het ID van de publicatie uniek in de database.                                                            |

### Details

De gegevens over het informatiestuk (metadata) vul je in stap 2 van de uploadstraat in.

| Naam                              | Vereist | Toelichting                                                                                                                                 |
| --------------------------------- | ------- | ------------------------------------------------------------------------------------------------------------------------------------------- |
| Toelichting op het informatiestuk | Ja      | Vrij invulveld, minimaal 1 karakter. Een korte toelichting op de inhoud van het informatiestuk. Wordt getoond onder de titel op de website. |
| Informatiestuk                    | Ja      | Upload het informatiestuk, maximaal 1 bestand. Meer informatie over de metadata van het bestand lees je in hoofdstuk 6.                     |
| Bijlagen                          | Nee     | Mogelijkheid om één of meerdere bijlagen te uploaden die horen bij het informatiestuk.                                                      |
