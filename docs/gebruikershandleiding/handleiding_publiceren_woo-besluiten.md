# Handleiding publiceren Woo-besluiten

Versie: **0.9**  
Datum: **7 oktober 2024**

## Inhoudsopgave

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Woo-besluit gegevens](#2-uploadstraat-stap-2-woo-besluit-gegevens)vv
[3. Uploadstraat stap 4: Productierapport uploaden](#3-uploadstraat-stap-3-productierapport-uploaden)vv
[4. Uploadstraat stap 4: publiceren en klaarzetten](#4-uploadstraat-stap-4-publiceren-en-klaarzetten)vv
[5. Wijzigen van publicatie](#4-uploadstraat-stap-4-publiceren-en-klaarzetten)  

## Inleiding

Een publicatie zoals een Woo-besluit, kan drie statussen hebben: concept, publicatie gepland en openbaar. Afhankelijk van de
status kun je de publicatie nog verwijderen of aanpassen.

In deze handleiding vind je alle informatie die je nodig hebt om een Woo-besluit succesvol te publiceren. Het is belangrijk
dat je al een account hebt met de rechten ‘publicatie-beheer’ in het uploadportaal, zodat je een publicatie kunt doen op open.minvws.nl.
Als je inlogt in het uploadportaal kom je terecht in het overzicht 'Alle publicaties'. Om een nieuwe publicatie aan te maken,
klik je rechtsboven op de knop ‘Nieuwe publicatie’ en selecteer je ‘Woo-besluit’. Het proces voor het aanmaken van een nieuw Woo-besluit
bestaat uit vier stappen:

1. Eerst voer je de basisgegevens in
2. Dan voeg je de besluitbrief van het Woo-verzoek toe
3. Vervolgens upload je het productie rapport en de bijbehorende documenten
4. Ten slotte stel je de publicatie datum in

---

## 1. Uploadstraat stap 1: Basisgegevens

<img src=images/besluit_1.png  alt="De figuur laat de eerste stap van de uploadstraat van de balie zien waar de basisgegevens worden ingevuld."/>

Voordat je in staat bent om een document te uploaden moet je een aantal basisgegevens invullen.
Deze basisgegevens maken het mogelijk om de het besluit makkelijker terug te vinden. Deze gegevens kunnen achteraf nog gedeeltelijk
worden aangepast als het besluit nog niet is gepubliceerd.
Het referentienummer en de  prefix kunnen achteraf niet meer aangepast worden.

**Onderwerp van het besluit**
Het onderwerp van het besluit wordt als titel getoond op de website. In de omschrijving van het onderwerp gebruik je geen
onnodige voorzetsel, lidwoorden of vanzelfsprekende inhoudelijke woorden zoals ‘Woo-besluit’  Dit veld is vereist om in te vullen.

**Periode waarop het verzoek ziet**
Voor de periode waarop het verzoek toe ziet kan je kiezen uit de huidige maan ± 10 jaar.

**Verantwoordelijk bestuursorgaan**
Kies uit het dropdown-menu het bestuursorgaan dat verantwoordelijk is voor deze publicatie. Is er slechts één keuze, dan is deze
optie voor je geselecteerd. Het is alleen mogelijk om namens een bestuursorgaan te publiceren dat aan je organisatie is gekoppeld.
Een bestuursorgaan kan aan meerdere organisaties gekoppeld worden. Dit veld is vereist om in te vullen.

**Onderwerp**
Hier selecteer je een onderwerp uit een lijst van onderwerpen die van toepassing zijn op deze publicatie. De onderwerpen worden
aangemaakt door de organisatiebeheerder van je organisatie.

**Type besluit**
Keuze uit: Wob-verzoek en Woo-verzoek

**Prefix voor documenten**
Kies uit het dropdown-menu een prefix. Is er slechts één keuze, dan is deze optie voor je geselecteerd. De combinatie van prefix
en referentienummer moet uniek zijn binnen de organisatie. Let op: het is niet mogelijk om de prefix te wijzigen, nadat je deze hebt opgeslagen.

**Interne referentie:**
Dit is een vrij invulveld. Dit kan gebruikt worden voor bijvoorbeeld een verwijzing naar de interne vindplaats of verantwoordelijke
van de brondocumentatie van deze publicatie. Dit veld wordt niet getoond op de website.

**Referentienummer**
Upload hier het hoofddocument van het Woo-besluit. Dit veld is verplicht om verder te gaan. Let op: je kunt slechts één document
uploaden. Dit veld is vereist om in te vullen.

---

## 2. Uploadstraat stap 2: Woo-besluit gegevens

<img src=images/besluit_2.png alt="Dit figuur laat de tweee stap van de uploadstraat zien waar de gegevens van het besluit zelf worden geregistreerd."/>

**Besluit**
Hoe tegemoet is gekomen aan het Woo-verzoek. Deze status heeft betrekking op het gehele verzoek. Keuze uit de opties:
• Reeds openbaar
• Openbaarmaking
• Gedeeltelijke openbaarmaking
• Geen openbaarmaking
• Niets aangetroffen

In de gevallen van reeds openbaar, geen openbaarmaking of niets aangetroffen zal stap 3 van de uploadstraat worden overgeslagen.

**Samenvatting van het besluit**
Hier geef je een korte samenvatting over de inhoud van de officiële besluitbrief. Deze samenvatting verschijnt bovenaan de
publicatie op de website en biedt een overzichtelijke introductie van de belangrijkste punten. Zorg ervoor dat de samenvatting
helder en informatief is, zodat lezers snel begrijpen waar het besluit over gaat. Dit veld is vereist om in te vullen.

**Officiële besluitbrief**
Hier upload je de officiële besluitbrief aan de verzoeker waarin wordt beschreven of en op welke manier aan het verzoek wordt voldaan.
Het bestand moet worden geüpload in het formaat .pdf.

**Datum waarop het besluit is genomen**
Dit is de officiële datum die op het besluit wordt vermeld. Deze moet hier nog eens los worden ingevuld. Dit veld is vereist.

### Bijlage

In het geval dat er extra ondersteunende documenten zijn is er de mogelijkheid om een of meerdere bijlage te uploaden die horen
bij het Woo-besluit.

<img src=images/besluit_3.png alt="De figuur laat de uploadwizard voor de bijlage zien"/>

**Bestand**
Hier upload je maximaal 1 bestand van het type Excel, PDF, Powerpoint, of word.

**Bestandsnaam**
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op
de website. Vul geen namen of andere persoonlijke gegevens in.

**Referentienummer bestand**
Dit is een vrij invulveld. Bijvoorbeeld een verwijzing naar de interne vindplaats of verantwoordelijke van het document. Wordt niet getoond op de website.

**Soort document**
Je geeft hier aan wat voor soort document dat de bijlage is. Dit is een standaard lijst met documentsoorten waar je uit kan kiezen.

**Taal van het document**
Keuze uit Nederlands (standaard ingevuld) of Engels.

**Formele datum**
De datum die wordt gehanteerd in de bijlage

**Weigeringsgronden**
De weigeringsgrond(en) die is/zijn gebruikt in het document om gegevens te lakken afkomstig uit de Wet Open Overheid.
Dit is een standaardlijst met weigeringsgronden waar je uit kan kiezen.

---

## 3. Uploadstraat stap 3: Productierapport uploaden

<img src=images/besluit_4.png alt="De figuur laat zien hoe het productie rapport en de bestanden worden geüpload."/>

Documenten die openbaar worden gemaakt onder een Woo-besluit worden in bulk
geüpload. De bijbehorende metadata wordt vastgelegd in een productierapport. Het productierapport is een Excel-bestand met
een aantal (verplichte) kolommen. Om het niet onnodig ingewikkeld te maken op dit moment zijn een aantal niet verplichte
kolommen buiten beschouwing gelaten.

1. Als eerste upload je het productie rapport naar de balie zodat deze ingelezen kan worden door het systeem.
2. Zodra het productie rapport is ingelezen is het mogelijk om de bijbehorende bestanden te uploaden naar het systeem.

Het is alleen mogelijk om door te gaan naar de volgende stap al alle document zijn geüpload. In het geval dat er een groot aantal
documenten moet worden geüpload kan dit vaak lang duren. Wacht rustig tot alles is verwerkt en ga dan door. Upload niet alle documenten
nogmaals als je denkt dat het systeem niet werkt.

**Let op:** Werken met een dergelijk productierapport sluit aan bij de werkwijze van de
Programmadirectie Openbaarheid (PDO) met betrekking tot het openbaar maken van
COVID-19 gerelateerde Woo-besluiten. Indien er concernorganisaties zijn die Woo-
besluiten willen gaan publiceren op open.minvws.nl dan bespreken we graag of deze
werkwijze werkbaar is of dat we een nieuwe uploadstraat moeten toevoegen in dezelfde
structuur als de uploadstraten van de andere informatiecategorieën.

---

## 4. Uploadstraat stap 4: publiceren en klaarzetten

<img src=images/besluit_5.png alt="De figuur laat zien hoe de publicatie klaargezet wordt door middel van twee datums,
de datum van de feitelijke verstrekking en de datum van openbare publicatie."/>

Voor publicatie verwacht de uploadomgeving twee datums:

- Datum feitelijke verstrekking: op deze datum zullen de individuele linkjes voor verzoekers actief worden.
- Datum openbare publicatie: op deze datum zal het besluit openbaar komen op open.minvws.nl. Deze individuele linkjes van de
feitelijke verstrekking zullen blijven werken.

**Feitelijke verstrekking**
Elke verzoeker krijgt een zaaknummer, waarvoor een aparte pagina op de website wordt aangemaakt met relevante documenten en besluiten.
Wanneer de publicatie is klaar gezet verschijnt er een link die gedeeld kan worden met de verzoeker. Via die link kan de verzoeker eerder
bij de publicatie dan het groter publiek. Iedereen die de link heeft heeft toegang tot de zaakpagina. Dit stelt verzoekers in staat om de
informatie enkele dagen eerder te ontvangen dan het publiek, zodat onderzoekers en journalisten deze kunnen analyseren voordat de publicatie
openbaar wordt gemaakt.

---

## 5. Wijzigen van publicatie

Om een Woo-besluit te wijzigen ga je naar het overzicht ‘Alle publicaties’ en klik je op de desbetreffende publicatie.
Vanuit het overzicht van de publicatie is het mogelijk om de informatie te bewerken.

**Wijzigen voor de publicatie**
Wanneer de publicatie is opgeslagen en nog niet de status ‘openbaar’ heeft, is het nog mogelijk om alles aan te passen of om
het hoofdbestand te verwijderen.

**Wijzigen na de publicatie**
Zodra het Woo-besluit openbaar is gemaakt blijft het mogelijk om indien nodig wijzigingen aan te brengen, het is dan niet
meer mogelijk het Woo-besluit te verwijderen. Wel is het mogelijk om de documenten in te trekken zodat deze niet meer te lezen zijn op het platform.
Als je na de publicatie aanpassingen doet aan het Woo-besluit wordt deze geregistreerd in de geschiedenis van de publicatie.
Deze geschiedenis is openbaar terug te vinden op de pagina van het Woo-besluit.
