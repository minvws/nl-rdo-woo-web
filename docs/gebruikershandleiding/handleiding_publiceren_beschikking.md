
# Handleiding Beschikkingen Publiceren

## Publicatieplatform open.minvws.nl

---

[Inleiding](#inleiding)  
[1. Uploadstraat stap 1: Basisgegevens](#1-uploadstraat-stap-1-basisgegevens)  
[2. Uploadstraat stap 2: Beschikking gegevens](#2-uploadstraat-stap-2-beschikking-gegevens)  
[3. Uploadstraat stap 3: Beschikking publiceren](#3-uploadstraat-stap-3-beschikking-publiceren)  
[4. Publicatie wijzigen](#4-publicatie-wijzigen)  

---

## Inleiding

In deze handleiding vind je alle informatie die je nodig hebt om een beschikking succesvol te publiceren. Het is belangrijk
dat je al een account hebt met de rechten ‘publicatie-beheer’ in het uploadportaal, zodat je een publicatie kunt doen op open.minvws.nl.

Als je inlogt in het uploadportaal kom je terecht in het overzicht 'Alle publicaties'. Om een nieuwe
publicatie aan te maken, klik je rechtsboven op de knop ‘Nieuwe publicatie’ en selecteer je ‘Beschikking’. Het proces van
het aanmaken van een nieuwe publicatie bestaat uit drie stappen:

1. Eerst voer je de basisgegevens in
2. Vervolgens voeg je de specifieke informatie toe en upload je de beschikking
3. Ten slotte stel je de publicatiedatum in.

Een publicatie zoals een beschikking, kan drie statussen hebben: concept, publicatie gepland en openbaar. Afhankelijk van de
status kun je de publicatie nog verwijderen of aanpassen.

---

## 1. Uploadstraat stap 1: Basisgegevens

<img src=images/beschikking_1.png  alt="Afbeelding toont de eerste stap van de uploadstraat van de balie waar alle basisgegeven van de publicatie worden ingevuld"/>

**Omschrijving**  
In de omschrijving van de beschikking gebruik je geen onnodige voorzetsels, lidwoorden of vanzelfsprekende inhoudelijke woorden
zoals 'beschikking' en 'aangaande'.
Deze omschrijving wordt als titel op de website getoond. Dit veld is vereist om in te vullen.

**Periode van de beschikking**  
In de vakjes kunnen de datums gekozen worden voor de periode gedurende de beschikking geldig is. Er kan gekozen worden vanaf
de huidige maand tot min 10 jaar en tot de huidige maand plus 5 jaar. Het invullen van de beginmaand is vereist om in te vullen.

**Verantwoordelijk bestuursorgaan**  
Kies uit het dropdown-menu het bestuursorgaan dat verantwoordelijk is voor deze publicatie. Is er slechts één keuze, dan is
deze optie voor je geselecteerd.

Het is alleen mogelijk om namens een bestuursorgaan te publiceren dat aan je organisatie is gekoppeld. Een bestuursorgaan kan
aan meerdere organisaties gekoppeld worden. Dit veld is vereist om in te vullen.

**Onderwerp**  
Hier selecteer je een onderwerp uit een lijst van onderwerpen die van toepassing zijn op deze publicatie. De onderwerpen worden
aangemaakt door de organisatiebeheerder van je organisatie.

**Interne referentie**  
De interne referentie is een vrij invulbaar veld dat niet wordt gepubliceerd. Je kan dit veld bijvoorbeeld gebruiken ter
verwijzing naar de vindplaats van de oorspronkelijke brondocumentatie.

**Referentienummer**  
Upload hier het hoofddocument van de beschikking. Dit veld is verplicht om verder te gaan. Let op: je kunt slechts één document
uploaden. Dit veld is vereist om in te vullen.

**Prefix**  
Kies uit het dropdown-menu een prefix. Is er slechts één keuze, dan is deze optie voor je geselecteerd. De combinatie van
prefix en referentienummer moet uniek zijn binnen de organisatie. Let op: het is niet mogelijk om de prefix te wijzigen,
nadat je deze hebt opgeslagen.

---

## 2. Uploadstraat stap 2: Beschikking gegevens

<img src=images/beschikking_2.png  alt="Afbeelding toont de tweede stap van de upload wizard van de balie"/>

**Toelichting op de beschikking**  
Hier geef je een beknopte beschrijving van de inhoud van de beschikking. Deze toelichting verschijnt bovenaan op de website
en biedt een overzichtelijke introductie van de belangrijkste punten. Zorg ervoor dat de beschrijving helder en informatief is,
zodat lezers snel begrijpen waar de beschikking over gaat. Dit veld is vereist om in te vullen.

### Beschikking

Upload hier het hoofddocument van beschikking. Dit veld is verplicht om verder te gaan. Let op: je kunt slechts één document uploaden.

**Bestand**  
Hier upload je maximaal één  bestand van het type Excel, PDF, Powerpoint, of Word.

**Bestandsnaam**  
De bestandsnaam wordt overgenomen uit het geüploade bestand. Als je de bestandsnaam wil veranderen moet je de naam lokaal
veranderen en het bestand dan nog een keer uploaden. De bestandsnaam wordt getoond op de website. Vul geen namen of andere
persoonlijke gegevens in.

**Referentienummer bestand**  
Dit is een invulveld dat optioneel is om te vullen. Bijvoorbeeld een verwijzing naar de interne vindplaats of verantwoordelijke
van het document. Wordt niet getoond op de website.

**Taal van het document**  
Keuze uit Nederlands (standaard ingevuld) of Engels.

**Formele datum**  
De datum die wordt gehanteerd in de beschikking.

**Weigeringsgronden**  
Wanneer gegevens in het document gelakt zijn, zijn hiervoor weigeringsgronden gebruikt uit de Wet open overheid. Selecteer
indien van toepassing welke weigeringsgronden gebruikt zijn. Dit is een standaardlijst met weigeringsgronden waar je uit kan kiezen.

<img src=images/beschikking_3.png  alt="Afbeelding toont de derde stap van de upload wizard van de balie waarin de metadata voor het hoofddocument wordt ingevuld."/>

## Bijlage

Wanneer er aanvullende informatie beschikbaar is gerelateerd aan de beschikking of wanneer er bij de beschikking aanvullende
informatie beschikbaar is die niet in het 'hoofddocument' voorkomt, is het mogelijk om een bijlage toe te voegen.

**Bestand**  
Hier upload je maximaal 1 bestand van het type excel, pdf, powerpoint, of word.

**Bestandsnaam**
Dit wordt standaard overgenomen uit het geüploade bestand, dat aan te passen is naar wens. De bestandsnaam wordt getoond op
de website. Vul geen namen of andere persoonlijke gegevens in.

**Referentienummer bestand**  
Dit is een vrij invulveld. Bijvoorbeeld een verwijzing naar de interne vindplaats of verantwoordelijke van het document.
Wordt niet getoond op de website.

**Soort document**  
Je geeft hier aan wat voor soort document dat de bijlage is. Dit is een standaard lijst met documentsoorten waar je uit kan kiezen.

**Taal van het document**  
Keuze uit Nederlands (standaard ingevuld) of Engels

**Formele datum**  
De datum die wordt gehanteerd in de beschikking.

**Weigeringsgronden**  
De weigeringsgrond(en) die is/zijn gebruikt in het document om gegevens te lakken afkomstig uit de Wet Open Overheid. Dit is
een standaardlijst met weigeringsgronden waar je uit kan kiezen.

<img src=images/beschikking_bijlage.png  alt="Afbeelding toont de upload wizard voor de bijlage"/>

---

## 3. Uploadstraat stap 3: Beschikking publiceren

**Datum van publicatie**  
Bij het publiceren van de publicatie heb je de mogelijkheid te bepalen wanneer deze zichtbaar wordt voor het publiek. Je kan
ervoor kiezen de publicatie onmiddellijk openbaar te maken waardoor deze direct toegankelijk is voor iedereen. Daarnaast heb
je de mogelijkheid om een publicatie van tevoren in te plannen door een datum in de toekomst te kiezen waarop de publicatie
automatisch live gaat.

<img src=images/beschikking_4.png  alt="Afbeelding toont de laatste stap van de upload wizard waar de datum van publicatie wordt ingesteld"/>

---

## 4. Publicatie wijzigen

Om een beschikking te wijzigen ga je naar het overzicht ‘Alle publicaties’ en klik je op de desbetreffende publicatie.
Vanuit het overzicht van de publicatie is het mogelijk om de informatie te bewerken.

**Wijzigen voor de publicatie**  
Wanneer de publicatie is opgeslagen en nog niet de status ‘openbaar’ heeft, is het nog mogelijk om alles aan te passen of om
het hoofdbestand te verwijderen. Daarnaast kan je een beschikking verwijderen wanneer deze nog het label ‘concept’ heeft door
naar beneden te scrollen en onder het kopje ‘gevarenzone’ op ‘beschikking verwijderen’ te klikken.

**Wijzigen na de publicatie**  
Zodra de beschikking openbaar is gemaakt blijft het mogelijk om indien nodig wijzigingen aan te brengen, het is dan niet meer
mogelijk het de beschikking te verwijderen. Wel is het mogelijk om het document te vervangen door een nieuwe versie van het
document. Als je na de publicatie aanpassingen doet aan de beschikking wordt deze geregistreerd in de geschiedenis van de publicatie.
Deze geschiedenis is openbaar terug te vinden op de pagina van de beschikking.
